7

Illi igitur tres loci pro fragmentis habendi sunt quae ex
libro deperdito ipse nobis conseruauit. accedit quartus, adlatus
ille quidem, sed iam plenius exscribendus.

4) VIII 6, 73-76: quamuis est omnis hyperbole ultra iidem,
non tamen esse debet ultra modum nec alia uia magis in caco-
zeliam itur. piget referre plurima hinc orta uitia, cum prae-
sertim minime sint ignota et obscura. monere satis est mentiri
hyperbolen, nec itaut mendacio fallere uelit... . (ξ te) . . .
(ξ 76). . . . sed de hoc satis, quia eundem locum plenius in
eo libro quo causas corruptae eloquentiae reddebamus
tractauimus.

VI prooem ξ 3 de argumento libri nihil dicit Fabius.

1) Libri quinti capitibus 1-12 Quintilianus exponit de ea
parte inuentionis quae spectat ad probationem: in qua tractanda
plurimum diligentiae insumit in ratione qua loci argumentorum
excutiantur explananda. cf V 10, 20. nam haec explicatio non
multo minus quam dimidiam libri partem implet. antequam
deinceps transeat ad refutationem, excursu, qui a media ξ 17
incipiens continet caput 12 reliquum, facto se excusat, quod tam
diu in topicis moratus sit. debebam, inquit, ita facere, quia qui
declamando pueros et adulescentes instituunt ipsam hanc partem
docere non solent: quc fit, ut non ad causarum forensium ueri-
tatem, sed ad inanem uoluptatis captationem discipulos prae-
parent. ac iam acerbissima ductus indignatione confert illos eum
mangonibus qui spadones faciunt uenduntque³). nam quemad-
modum sceleratissimi illi uirilitate excisa mollem et eneruem
efficiunt formam puerorum, ita declamatores robur frangunt
ingeniorum: adsectantes utrique pulchritudinis imaginem peruer-
sam. placeant corpora libidinis causa mutilata libidinosis homi-
nibus: aliter iudicat qui sanctam nouit naturam, aliter senserunt
qui statuis fictis pictisue tabulis admirationem et delectationem
mouerunt ueram. etenim perfecti uiri forma pulchrius nec mente
excogitari neque arte exprimi potest. sie ne oratoriae quidem
artis praeceptor disciplina sua maius meliusne conformare potest

8) Scelestissimum illurn morem Fabii temporibus frequentem fuisse docet
Suetonius n Domitiani cl, ubi haec narrat de imperatore: castrari mares
uetuit: spadonum qui residui apud mangones erant pretia moderatus est.

 

