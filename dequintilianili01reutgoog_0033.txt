27

5 et 6. — Fabius igitur curn seuero iudicio omnia damnaret
quaecumque tumidam, mollem, eneruem efficerent eloquentiam,
tamen non eo processit, ut quae magis oblectationi essent quam
utilitati moroso tristique uultu ex schola iuberet amoueri.

Atque cum omnes locos qui reuocandi sint ad eloquentiam
corruptam colligere mibi sit propositum, restat ut adferam locum
ubi de illius facundiae apud multitudinem laude dicit haec
(XII 10, 74-7ss): quod quidem [genus dicendi] placere multis
nec infitior nec miror. est enim iucunda auribus ac fauorabilis
qualiscunque eloquentia et ducit animos naturali uoluptate uox
omnis ....(§ 75) ubi uero quid exquisitius dictum accidit auri-
bus imperitorum, qualecunque id est, quod modo se ipsi posse
desperent, habet admirationem, neque immerito. nam ne illud
quidem facile est. sed euanescunt haec et emoriuntur comparatione
meliorum, ut lana tincta luco citra purpuras placet . . .. (ξ 76);
si uero iudicium his corruptis acrius adhibeas, ut fucinis sul-
pura, iam illum quo fefellerant exuant mentitum colorem et quadam
uix enarrabili foeditate pallescant. lucent igitur baec citra solem,
ut quaedam exigua animalia igniculi uidentur in tenebris. ait
igitur Fabius: laudantur illi, primum quod omnis facundia qualis
est cunque multitudini placet, deinceps quod omnia quae a com-
muni uia declinant insolentia sua imperitos opprimunt atque oc-
cupant. sed laude ista eloquentia minime digna est. nam si
ea quibus animos adlicit acrioris trutina iudicii pensantur, leuia
apparet esse et nullius pretii. - etiam multis aliis locis, e qui-
bus nomino X 1, 130, orator uulgi studia et iudicia a se despici
et pro nihilo haberi ingenue fatetur.

 

